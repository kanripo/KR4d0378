# -*- mode: mandoku-view; -*-
#+TITLE: 雲泉詩
#+DATE: 2015-08-25 00:06:45.664568
#+PROPERTY: ID KR4d0378
#+PROPERTY: BASEEDITION WYG    
#+PROPERTY: JUAN 提要
<pb:KR4d0378_WYG_000-1a>¶
欽定四庫全書　　　　　集部四¶
　雲泉詩　　　　　　　　别集類三(宋/)¶
　　提要¶
　　　　(臣/)等謹案雲泉詩一巻宋薛嵎撰嵎字仲止¶
　　　　一字賔日永嘉人寳祐四年進士官長溪簿¶
　　　　宋承五代之後其詩數變一變而西崑再變¶
　　　　而元祐三變而江西江西一派由北宋以逮¶
　　　　南宋其行最久久而弊生於是永嘉一派以¶
<pb:KR4d0378_WYG_000-1b>¶
　　　　晚唐體矯之而永嘉四靈出焉然四靈名為¶
　　　　晚唐其所宗寔止姚合一家所謂武功體者¶
　　　　是也其法以新切為宗而寫景細瑣邊幅太¶
　　　　狭遂為宋末江湖之濫觴葉適以鄉曲之故¶
　　　　初力推之久而亦覺其偏始稍異論焉嵎之¶
　　　　所作皆出入四靈之間不免局於門户然尚¶
　　　　永嘉之初派非永嘉之末派録而存之亦足¶
　　　　備一格也乾隆四十三年九月恭校上¶
<pb:KR4d0378_WYG_000-2a>¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
